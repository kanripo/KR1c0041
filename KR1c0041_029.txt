# -*- mode: mandoku-view; -*-
#+TITLE: 詩經世本古義
#+DATE: 2015-08-24 22:05:59.610344
#+PROPERTY: ID KR1c0041
#+PROPERTY: BASEEDITION WYG    
#+PROPERTY: JUAN 卷後
<pb:KR1c0041_WYG_029-1a>¶
欽定四庫全書¶
　詩經世本古義卷後¶
　　　　　　　　　　　　　明　何楷　撰¶
　屬引¶
何子曰美哉周易之有序卦也越數千年卷帙粲然序¶
卦之烈也予既論次詩世著之小引以為定本异時陵¶
谷遷貿倘&KR1230;厥傳不其怊而爰倣序卦作屬引一篇其¶
辭曰¶
<pb:KR1c0041_WYG_029-1b>¶
維予宅閩漳之浦厥有名山謚曰九侯𦙍于少康従㑹¶
稽來游余論其世以誦其詩爰有公劉始遷于豳居其¶
髙丘詩表殊尤曰篤不忘是三百五篇之權輿而敕臯¶
傒汭之箕裘也　維豳有風士農女桑公劉篤之以啓¶
靈長故次之以七月　當夏省耘吁嗟求雨于社于方¶
又御田祖故次之以甫田　及秋省斂報祭于方厥有¶
黍稷兼用犧羊故次之以大田　三時不害慶此年豐¶
孟冬息老八蜡咸通故次之以豐年　豈惟祭蜡亦復¶
<pb:KR1c0041_WYG_029-2a>¶
祠社以續禾稼故次之以良耜　既蜡而臘先祖五祀¶
屬民飲酒正位以齒故次之以載芟　有飶其香酒醴¶
維醹速族人以序族夏是取故次之以行葦　夏道既¶
湮杞不足徵賴周祖公劉存此八篇豈惟杞微繄宋亦¶
然及正考父如周商頌以傳十二存五聖人愾焉試尋¶
厥世自盤庚先故次之以長發　長發大禘上溯髙辛¶
越髙宗祭成湯用樂娛神尚鬼尚聲于兹可論故次之¶
以那　髙宗肜日越有雉雊黷于祭祀傅氏以謀故次¶
<pb:KR1c0041_WYG_029-2b>¶
之以烈祖　鼎耳告異責躬思道重譯來朝景員是保¶
追報上甲殷邦肇造故次之以𤣥鳥　維王大仁靖殷¶
乃雍既其殁也廟號髙宗故次之以殷武　殷武之後¶
殷道復衰組紺初興亶父遷岐舍伯立季將傳昌為洽¶
陽作合武乙之時故次之以關雎　淑女充媵御以百¶
兩九鳥成鳩九女是倣故次之以鵲巢　關雎鵲巢太¶
姒之徳宜室宜家國人攸則故次之以桃夭　維太姒¶
有徽音方兆多男故次之以螽斯　宜爾子孫貴在惜¶
<pb:KR1c0041_WYG_029-3a>¶
福衣錦尚絅毋忘中谷故次之以葛覃　洎武乙震死¶
文丁嗣之翳徒不道公季靡之三大夫是獲九命作伯¶
故次之以采薇　白華笙歌取此常華功髙召忌塞庫¶
困季洎西伯昌受命思積賢自倞故次之以卷耳　卷¶
耳懷人寘彼周行周行可示㫖酒筐將故次之以鹿鳴¶
　非徒尊賢尤善養老合語乞言敬祝夀考故次之以¶
南山有臺　亦越季冬命國人合三族君子以悦小人¶
胥樂故次之以伐木　時昆夷玁狁並起跳梁命南仲¶
<pb:KR1c0041_WYG_029-3b>¶
城朔方又復西行臣忠婦義獨居感傷故次之以艸蟲¶
　艸蟲既過采薇南山是曰南陔南仲方還奏凱遲遲¶
詩以勞之故次之以出車　維此出車又名華黍更代¶
仲歌來諗將母故次之以四牡　既勞還帥亦勞還役¶
何以異歌賜不同格故次之以杕杜　是師之行在帝¶
乙三年六月周地震西伯怵然遣使四出交鄰禮賢故¶
次之以皇皇者華　自西土光四方遂進爵為公維太¶
姒親蠶夙夜有事于公宫故次之以采蘩　内有賢助¶
<pb:KR1c0041_WYG_029-4a>¶
外有武夫無成代終公侯以娛故次之以兔罝　公侯¶
作牧典治南國曰維下濟譬彼樛木故次之以樛木¶
樛木嘉魚南方之美來朝式燕主賓咸喜故次之以南¶
有嘉魚　既化有邦風及在位節儉正直維召南諸大¶
夫之治故次之以羔羊　羔羊大夫小星衆妾陽治陰¶
教于斯畢浹故次之以小星　衆妾與嫡俱或歸以須¶
而不攣其孚則安能有其家故次之以江有汜　當斯¶
時也内無怨女求我庶士六禮斯舉故次之以摽有梅¶
<pb:KR1c0041_WYG_029-4b>¶
　迨吉迨今匪禮不行漢神可望不可即言刈其薪欲¶
得荆故次之以漢廣　一醮不復改而敢以疢倍故次¶
之以芣苢　芣苢亦已惡不害我自芳麕鹿雖云健不¶
令彼得狂故次之以野有死麕　是維文王徳刑寡妻¶
母儀克正以範中閨先姜後任克與之齊周室三母麟¶
兮麟兮故次之以麟之趾　繄公子振振長子發中子¶
旦皆聖人閻虎譛之牖里遘屯用史巫紛若婦朂其臣¶
故次之以殷其靁　竒怪物既獻辛乃釋怒賜弓矢鈇¶
<pb:KR1c0041_WYG_029-5a>¶
鉞遂伐密須得其路與鼓爰以大蒐式彰我武故次之¶
以騶虞　伐密復滅崇始作邑于酆酆邑本崇地而有¶
彊暴戎召伯聽厥訟女不彊暴従故次之以行露　都¶
鄷既三載乃始作辟廱譽髦喜既見由儀自舂容故次¶
之以菁菁者莪　自作辟廱後殷辛甲出奔周下至畿¶
内民惟文王之求故次之以汝墳　汝墳魚頳尾於虖¶
生靡樂文能咸和民臺沼相繼作于以燕嘉賓翫彼牣¶
魚躍故次之以魚麗　厥享國五十年大綂未集武王¶
<pb:KR1c0041_WYG_029-5b>¶
嗣西伯曰予亂臣十有婦人焉維齊邑姜追其教成婦¶
順克明故次之以采蘋　惟彼蘋藻女子之祭諸侯五¶
廟嵗事是繼夫人薦豆君則羞嚌燔炙殽脯繹祊靡替¶
故次之以鳬鷖　鳬鷖享公尸武猶在諸侯及坶野歸¶
来革殷為周前歌後舞飲至優游故次之以魚藻　溯¶
自古公實始戩商周原築室蹶生文王天下初定尊號¶
未遑故次之以綿　追王三后上及亶父邦甸侯衛咸¶
駿奔走故次之以旱麓　爰述先徳森森有條追王匪¶
<pb:KR1c0041_WYG_029-6a>¶
私仰契層霄故次之以皇矣　乃望祭岐山大告武成¶
子孫當保此有夷之行故次之以天作　越及次年薦¶
殷太廟禮成受釐有俶是詔故次之以既醉　朝臣已¶
内和萬國已外驩四方皆來徹歌以繁又名昭夏文廟¶
是觀故次之以雝　維此文考能刑文母在宫如在廟¶
實太任有造故次之以思齊　是名齊夏又有章夏推¶
教子作人久道以成化文武具章相聖賢之流亞故次¶
之以棫樸　問作人伊何精意在辟廱辟廱有鼓鐘論¶
<pb:KR1c0041_WYG_029-6b>¶
倫與神通縦有臺囿沼至樂孰此同故次之以靈臺¶
文徳已究矣復次武王事耕耤教公侯欲使勤地利故¶
次之以臣工　亦有不為臣公侯靡足羈訪道道已傳¶
毋詘髙節為故次之以白駒　天下大封建孟侯在妹¶
邦勿若殷王受而以迷亂終故次之以小宛　維小宛¶
憂傷自歎我日邁胡丁不造倐忽云逝隮祔皇祖是為¶
既葬卒哭之祭故次之以閔予小子　哀哉武王崩羣¶
叔流言弼人刺管謂不念厥晜故次之以匏有苦葉¶
<pb:KR1c0041_WYG_029-7a>¶
伊孺子摇摇周公閔斯維音嘵嘵故次之以鴟鴞　公¶
避居東都充盈厥膚王未得金縢書但未敢誚諸故次¶
之以狼跋　于後天大雷電以風王感悟將迎公于東¶
故次之以伐柯　周公歸只使者欷只故次之以九罭¶
　公居東二年歸滅武庚先四年王免喪初朝武王廟¶
中揚令徳之紀之綱故次之以假樂　率是辟公以見¶
昭考竣事勞之純嘏是禱故次之以載見　辟公陛辭¶
勅遣遲遲交相警戒維前王思故次之以烈文　春正¶
<pb:KR1c0041_WYG_029-7b>¶
月朝廟初夏嘗麥延訪羣臣欲昭考攸則故次之以訪¶
落　多難未堪重以集蓼惟羣臣助予予毖無小故次¶
之以小毖　王求助匪懈羣臣咸悈維昭考陟降厥家¶
實陟降厥士王曰敬哉疇將予就冀顯徳是示故次之¶
以敬之　先是公滅武庚遂伐奄滅蒲姑既又伐淮夷¶
遷奄君于蒲姑庚黨無逋至是師来旋首尾三年故次¶
之以東山　東山勞従軍從軍答公勤故次之以破斧¶
　時禽父宅曲阜淮夷亦犯魯惟禽父類公允文允武¶
<pb:KR1c0041_WYG_029-8a>¶
獻馘泮宫莫予敢侮故次之以泮水　公既平多難閔¶
管辟蔡囚作詩聨宗族共藩屏周故次之以常棣　於¶
是公為師述祖禰之徳用告孺子王厥鑒維殷適故次¶
之以大明　大明追挺生文武相繼剏鴻業今王為孫¶
子烝烝庶能愜故次之以文王有聲　公具大聖才作¶
師而兼相制禮作樂頒度量郊祀后稷以配天尊祖無¶
以尚故次之以思文　思文郊迎長日祈穀郊在啟蟄¶
美稷功與帝匹故次之以生民　既尊祖又嚴父季秋¶
<pb:KR1c0041_WYG_029-8b>¶
大享五帝咸聚宗祀明堂文王為主故次之以我將¶
敬天事已備蜡祭及靈星亦以后稷配皮弁素服見儀¶
刑故次之以絲衣　惟后稷周始祖秋祫嘗修爨俎祊¶
祭後禮具舉樂章名祴夏送尸戒鐘鼓亦或名采薺用¶
以節步武故次之以楚茨　四時之祭甞與烝為備嘗¶
詳饋熟後烝詳朝踐前古文良竒幻合之成一篇故次¶
之以信南山　又有季冬月寢廟薦厥魚先嘗而後薦¶
敬與秋嘗如故次之以潛　是為宗廟禮次及于朝廷¶
<pb:KR1c0041_WYG_029-9a>¶
諸侯來朝饗禮命寧亦名驁夏列于禮經故次之以桑¶
扈　饗訓共儉燕示慈恵孔燕豈弟以寵嗣世故次之¶
以蓼蕭　嗣世有燕朝正有饗饗畢而燕其儀不爽故¶
次之以湛(先君/諱)露　諸侯朝正或時獻功獻功之饗賜¶
彤玈弓饗禮無異受賜不同故次之以彤弓　獻功而¶
外又有貢士載以後車達于天子取名崇丘升髙之比¶
故次之以緜蠻　洪範八政賓繼以師爰有軍禮當舉¶
行之維岐陽大田在成王六年被之笙歌由庚是傳故¶
<pb:KR1c0041_WYG_029-9b>¶
次之以吉日　亦越九年有事太廟我客助祭白馬來¶
朝習射澤宫鷺羽斯肖故次之以振鷺　維兹太廟始¶
行大祫樂則用勺於古不襲故次之以有瞽　大武六¶
成勺居其次始而北出我武斯試亦名為遏遏劉取義¶
在九夏中納夏是已故次之以武　武後有勺是為再¶
成勺詩晚出舞曲始盈以其養晦名武宿夜舞莫重焉¶
謂滅商也故次之以酌　三成而南封建諸侯命之大¶
賚繹思時周故次之以賚　四成巡守南國是疆告祭¶
<pb:KR1c0041_WYG_029-10a>¶
省方故次之以般　告祭省方允王維后式序在位周¶
左召右是為五成肆夏金奏故次之以時邁　保有厥¶
士于以四方六成復綴以崇我王周召之治武亂攸彰¶
故次之以桓　我客觀成畢事將歸王燕餞之信宿依¶
依故次之以有客　有客為誰曰維微子天命靡常觀¶
兹殷士念祖修徳令聞不已王夏之奏有取于此故次¶
之以文王　明年王與弟叔虞戲削桐葉以封史佚謂¶
天子無戲言遂國之汾河東錄古詩蟋蟀以見唐風故¶
<pb:KR1c0041_WYG_029-10b>¶
次之以蟋蟀　昔陶唐有冀方後世失道亂紀綱乃滅¶
而亡惟周召交營土中以敬徳誥王欲至萬年保受王¶
明故次之以天保　雒邑既成周公作明堂以明堂太¶
廟宗祀文王季秋大饗及兹而兩禮以義起嚴父無已¶
故次之以清廟　文徳丕顯無射于人秉以對天於虖¶
維純故次之以維天之命　下管象武干戚以舞表文¶
之功伐崇肇禋徳馨升聞式宜配天故次之以維清¶
乃落新宫用被下管是兆休祥君子晏衎故次之以斯¶
<pb:KR1c0041_WYG_029-11a>¶
干　厥既命庶殷處之于下都母忿疾其頑利豈弟以¶
需故次之以泂酌　詩有泂酌書有召誥君奭納約與¶
旦同道旦逝奭衰馮翼者誰卷阿從遊以矢其詩故次¶
之以卷阿　飄風自南當得賢士凱風自南當得孝子¶
康公輔周康叔化弼正君善俗賴二康在故次之以凱¶
風　成王新陟康涖應門召畢率諸侯繇左右入執奠¶
稽首言王義嗣徳賜予有繁故次之以采菽　三年吉¶
禘更定樂章無聲之樂以頌成王故次之以昊天有成¶
<pb:KR1c0041_WYG_029-11b>¶
命　及其受釐因而陳戒昭哉嗣服惟徳是勱堂下奏¶
武庶幾勿壊故次之以下武　在成王廟申戒農官卜¶
郊于禰宫祈榖不遑安故次之以噫嘻　及康末年召¶
康公始薨享夀百齡徳洽黎烝故次之以甘棠　成康¶
相連刑措不用昭舉日祭斤斤作頌故次之以執競¶
胡昭南游中流膠舟宴樂淮上樂極生愁故次之以鼔¶
鐘　繼昭為穆於詩靡載有密康公在共之世粲者來¶
奔自弋厥戾故次之以綢&KR1230;　密康色荒齊哀禽荒懿¶
<pb:KR1c0041_WYG_029-12a>¶
王信譛哀遂遭烹故次之以還　厯孝而夷王室逾衰¶
衞頃賂周復命為侯頃實不道仁賢用憂故次之以栢¶
舟　仁賢用憂仕不得志居既見愠出亦遇㚄故次之¶
以北門　㚄不可為攜手去之爾狐爾烏與爾長辭故¶
次之以北風　攜手同行跋涉不顧亦有將士跋涉為¶
苦是維厲王暴虐之故故次之以漸漸之石　王虐用¶
其民民不堪命芮良夫作詩譏切執政故次之以桑柔¶
　亂生不夷覃及于鬼方荆楚之間鞠為戰塲孝子從¶
<pb:KR1c0041_WYG_029-12b>¶
役思祭徬徨故次之以四月　四月建巳維六之日徂¶
嵗暑興役及今兹未畢閨中憂危局髮首疾故次之以¶
采緣　昔者聖王人情為田民勞不休怨曠騷然實小¶
子階厲使國有殘故次之以民勞　蹻蹻小子不恤唸¶
㕧非徒好兵重以好利天心判離大難將至故次之以¶
板　維王防口以諫為妖凡伯賦板召穆公賦民勞罔¶
敢斥王但斥同僚穆又廋厥辭託刺前朝故次之以蕩¶
　蕩之與湯古字相通皆取水流莫知其窮蕩蕩上帝¶
<pb:KR1c0041_WYG_029-13a>¶
畏其疾威子之蕩兮游蕩是譏故次之以宛丘　陳幽¶
唱巫風民多淫祀市也婆娑子仲之子故次之以東門¶
之枌　誰謂陳小猶可為善國釐公繼幽懦不能自力¶
衡門之賢棲遲太息故次之以衡門　幽末釐初厲王¶
已㳅彘有共伯和實間王位後乃還共山以厲王為祟¶
周人懷之猶盱其至故次之以都人士　當共伯攝位¶
時天下苦大旱窮民多離散及宣始來歸隨陽如鴻雁¶
故次之以鴻雁　王既懷窮民尤欲懷諸侯四年命蹶¶
<pb:KR1c0041_WYG_029-13b>¶
父諭韓使来朝故次之以韓奕　韓侯受命為北國伯¶
俾追其貊乃有玁狁北狄之一五年盛夏忽内侵王命¶
薄伐屬尹吉賊従髙邑來驅従太原出故次之以六月¶
　従征者方叔已盛著威名先使教大閲因使伐蠻荆¶
屈指三月間二醜相繼平故次之以采芑　淮徐尚未¶
靖明年王自將伐徐皇父休父從王師赫赫雷霆如故¶
次之以常武　命召穆公往伐淮夷與王師為犄角俾¶
賊黨披離王歸自伐徐乃錫命之故次之以江漢　自¶
<pb:KR1c0041_WYG_029-14a>¶
北而南以及于東天戈所指無有不僵愾彼西戎殺我¶
西垂大夫與厥子兵七千使報父仇故次之以無衣¶
四方既平封申伯于謝匪元舅是私惟藩宣佊藉故次¶
之以崧髙　王命召伯為申伯定宅召伯勞厥士士因¶
以不啙故次之以黍苗　亦既城謝又復城齊孰能補¶
王闕而出遣仲山甫兮吉甫作誦用當耳提故次之以¶
烝民　城謝城齊皆七年事明年考室考牧附此敬小¶
慎微中興之理故次之以無羊　豈惟物畜盛更侈車¶
<pb:KR1c0041_WYG_029-14b>¶
馬修九季㑹東都圃田狩優游故次之以車攻　攻車¶
欲得好造舟欲得堅車好可田獵舟堅可濟川孰如衛¶
共婦節比栢舟堅故次之以汛彼栢舟　處變賦栢舟¶
處常賦雞鳴况于后夫人夙夜謹寢興姜后待永巷脫¶
簪間未央故次之以庭燎　庭燎作諷王復勤政憂旱¶
側身以勵庶正故次之以雲漢　云胡末年不藉千畆¶
戎至千畞師不能拒諸侯不勤王爪士責祈父故次之¶
以祈父　異類擾邊陲飛隼盈朝紳祈父念寡母沔水¶
<pb:KR1c0041_WYG_029-15a>¶
憂其親故次之以沔水　憂親者伊誰杜伯子隰叔父¶
死遭周難反其舊唐族故次之以黄鳥　黄鳥集于桑¶
檀園遍樹穀桑穀共生朝詩人為𤼵藥故次之以鶴鳴¶
　宣王詩止此更理幽王篇王昏不若以醜為妍譬將¶
牛車自取塵昏故次之以無將大車　小人在位君子¶
在野髙原之物而生隰下故次之以隰桑　用舍既乖¶
方聚斂以為務元年命皇父二年初増賦故次之以大¶
東　既増賦又失刑巷伯行厥譛孟子共掖庭楊園倚¶
<pb:KR1c0041_WYG_029-15b>¶
畞丘牽引恐不停故次之以巷伯　即位及三年寵愛¶
彼褒姒䜛色貨具備西周將亡矣詩人咏鴛鴦追其大¶
昏始故次之以鴛鴦　寵嬖立為后中宫遂見廢鴛鴦¶
戢左翼之子胡不類故次之以白華　髙岡析柞薪惡¶
其葉之湑碩女可尊之為辰卑人不可以為主故次之¶
以車舝　王尊寵卑人爰私其親豈謂兄弟不如昏姻¶
故次之以角弓　昏姻日以昵兄弟日以疎何當與宴¶
得厠玉除言所欲言豈為酒歟故次之以頍弁　㫖嘉¶
<pb:KR1c0041_WYG_029-16a>¶
不敢望但望分瓠葉微薄不廢禮亦曰被延接故次之¶
以瓠葉　幽王為褒煽遂闕親親恩秦雖號戎翟猶知¶
念厥昆故次之以小戎　五楘梁輈何厯錄毋棄爾輔¶
顧爾僕棄輔及僕不可行局髙蹐厚凛繁霜故次之以¶
正月　四年四月隕繁霜赫赫宗周滅不久厲階自褒¶
姒蟊賊實繁有胡不自我先胡不自我後故次之以瞻¶
卬　此賦瞻卭者昔亦曽賦板偕召穆公為厲王大簡¶
感穆同志懷其祖先人維求舊豈曰無賢故次之以召¶
<pb:KR1c0041_WYG_029-16b>¶
旻　召旻痛疾威回遹夷我邦小旻痛疾威謀猶回遹¶
從故次之以小旻　以上凡四詩疑皆凡伯作内斥褒¶
姒閻外斥皇父虢辭意互出入驚心梟鴟惡内外相表¶
裏太子乃遭鑠故次之以青蠅　青蠅汚白不可得理¶
太子奔申為逃其死故次之以我行其野　奔申無聊¶
在幽五年傅欲悟君作詩以傳故次之以小弁　小弁¶
親親讀者稱仁更作蓼莪痛呼昊天故次之以蓼莪¶
幽王竟不悟惟聽艷妻煽羣黨盛分布四方皆有羡宜¶
<pb:KR1c0041_WYG_029-17a>¶
臼方奔申皇父乃都向日食在陽月謫見猶夢夢故次¶
之以十月之交　都向既離居三事亶多藏獨有&KR0591;御¶
儔日瘁反得謗故次之以雨無正　居者有&KR0591;御行者¶
有士子従事獨賢勞孔哀彼啙啙故次之以北山　士¶
子馳驅勞及征夫率彼幽艸畏不能趨故次之以何艸¶
不黄　行役已苦過期不代念彼共人亦孔之僾故次¶
之以小明　更有鄶賢能明周道孝治天下仁親為寳¶
子生三年乃免懷抱用刺短喪古禮是考故次之以素¶
<pb:KR1c0041_WYG_029-17b>¶
冠　鄶仲驕慢好潔衣服服不式禮其何能國故次之¶
以逍遥　羔裘逍遥失其伉儷叔妘外通留子私詣故¶
次之以丘中有麻　諱鄭稱留寄孥為媒室既被竊國¶
亦殆哉故次之以隰有萇楚　女徳無極于何其臻鄶¶
以妘亡周以姒冺故次之以菀栁　幽欲悦褒舉烽為¶
戲諸侯極焉後亦不至乃盟太室將謀伐申大夫憂亂¶
俾忖他人故次之以巧言　十年伐申戎遂入寇誰為¶
此旤牝羊牡首故次之以苕之華　幽死驪山下平遂¶
<pb:KR1c0041_WYG_029-18a>¶
即位者東遷在斯時掘突作六師故次之以瞻彼雒矣¶
　掘突従王遷寓居彼客舍平王深倚重臨視靡休暇¶
故次之以緇衣　又有秦襄公以兵送平王王命為秦¶
伯車馬何焜煌故次之以車鄰　及平之三年錫司徒¶
鄭伯命父子繼其職象賢斯為盛故次之以裳裳者華¶
　六年鄭遷于溱洧溱洧有土風三月桃花水下時士¶
女秉蘭以徜徉故次之以溱洧　昔言鄭詩淫於此始¶
一見更有女思奔在彼東門墠故次之以東門之墠¶
<pb:KR1c0041_WYG_029-18b>¶
雖譏溱洧亦有雞鳴女曰士曰相戒勤生民勞則思何¶
淫不貞故次之以女曰雞鳴　雖譏東門之墠亦有出¶
其東門勿用取女匪我思存以禮為坊其流不渾故次¶
之以出其東門　繄鄭風駘蕩不如秦雄壯溱洧汧渭何¶
懸殊思女媚公各異尚故次之以駟驖　舍拔以従禽¶
𤼵的以祈爵較獵雖見竒肄禮自足樂故次之以賓之¶
初筵　衛武賓筵傞傞自怪及其耄年猶作懿戒故次¶
之以抑　衛人頌武諡為睿聖切磋琢磨沒身斯竟故¶
<pb:KR1c0041_WYG_029-19a>¶
次之以淇奥　河淇故殷墟終南周所都殷墟為衛有¶
周都忽奏區覽兹興廢迹憑弔重嗟吁故次之以終南¶
　維秦文公有此岐豐二后今邈矣孰為遡洄從故次¶
之以蒹葭　秦賦蒹葭周詠禾黍豈無興復一成一旅¶
故次之以黍離　平王無志棄地不顧念彼舊民誰堪¶
依怙故次之以中谷有蓷　昏姻禮廢夫婦道苦永終¶
知敝以禮自處故次之以碩人　衛姜感傅言操行不¶
衰惰秉禮自修持失意成轗軻故次之以綠衣　絺綌¶
<pb:KR1c0041_WYG_029-19b>¶
來風靜思其故何當迴君心倐解氣而悟故次之以終¶
風　望夫君兮不來覩日月兮増懷故次之以日月¶
碩人何其頎寵嬖及厥子合舞忘教胄不講養正理故¶
次之以簡兮　碩人雖俁俁居身亦太寛無别將生亂¶
賢者豈能安故次之以考槃　獨寐非忘君不見如三¶
月遇合古所難此意誰為曰故次之以采葛　鄭莊怨¶
䜛言寓意于采葛東遷鄭焉依遲君幸未𤼵故次之以¶
遵大路　大路何皎皎白石何齒齒擥手以傳心不使¶
<pb:KR1c0041_WYG_029-20a>¶
外人指故次之以白石　素衣朱襮進之于沃子有衣¶
裳云何不著故次之以山有樞　白石山樞微辭諷之¶
危彼晉昭力寡難支故次之以椒聊　成師為椒聊晉¶
昭比揚水豈惟晉昭公平王亦如此故次之以戍申¶
逺戍何時歸御輕事已非雞棲牛羊下室家自絫欷故¶
次之以君子于役　于役為誰維申之知公族罔念不¶
及葛藟故次之以葛藟　人惟孝乎友于兄弟莫如鄭¶
莊公䧟段不以禮故次之以叔于田　段出傾巷洵美¶
<pb:KR1c0041_WYG_029-20b>¶
且武逞技公前袒裼暴虎故次之以大叔于田　段封¶
大叔百雉都城仲足請圗暗與公迎故次之以將仲子¶
　仲本祭封人而以疎間親立談投契卿材是甄故次¶
之以野有蔓艸　樂莫樂兮新相知悲莫悲兮生别離¶
邂逅樂清揚逺送悲頡頑故次之以燕燕　戴媯方歸¶
陳衛師從子仲不戢忘自焚州吁乃㑹宋故次之以擊¶
鼓　宋㑹師伐鄭以鄭欲納馮及曲沃伐翼鄭又以師¶
従桓王初即位不問厥辠助少陵長俾民心痗故次之¶
<pb:KR1c0041_WYG_029-21a>¶
以節南山　王不勝忮求伐翼又伐沃衛宣亦忮求鄭¶
郕戴魯相繼被其毒曽謂在位百君子不及婦人能忠¶
告故次之以雄雉　雄雉當求雌未聞雌雉乃従牡為¶
問新臺臺上人籧篨戚施形亦苦故次之以新臺　臺¶
下水何深深朝隮雨何淫淫水深不足洮雨淫不終朝¶
故次之以蝃蝀　衛宣大無信齊姜不知命偕不如仳¶
兮老不如死兮故次之以君子偕老　冶容能誨淫云¶
何不自匿亦有靜女姝城隅焉是即故次之以靜女¶
<pb:KR1c0041_WYG_029-21b>¶
貽彤管不堪攜上父妾下子妻宣姜死夷姜縊胡施顔¶
䑕不啻故次之以相䑕　夫婦失道國俗傷敗棄舊淫¶
新不知所届故次之以谷風　谷風婦之良更有婦而¶
淫奔人人賤之飲恨自傷心故次之以氓　維夫婦暨¶
朋友其合皆以人夫婦猶相棄暴蘇安足論故次之以¶
何人斯　逝我陳俟我著友不友女不女彼為何人而¶
居我處故次之以著　魯桓迎齊子先得見于讙齊子¶
猶魴魚従者猶鱮鰥故次之以敉笱　笱敉當補裳敉¶
<pb:KR1c0041_WYG_029-22a>¶
當縫補笱屬夫道縫裳盡婦功故次之以葛屨　糾屨縫¶
裳以事良人不似墓棘使鴞得親故次之以墓門　深¶
言或不顧顛倒乃思予恐懼或不去安樂轉棄予人情¶
何常哉思來獨自語故次之以習習谷風　周東鄭是¶
依周鄭乃交惡忘徳以興師先驅至鄭路鄭固失臣節¶
周亦太不裕故次之以伯兮　伯兮出無功不支而先¶
奔王卒遂大亂鄭聃射王肩故次之以兔爰　自是鄭¶
稱强雄長于一時明年戎伐齊齊侯使乞師鄭忽獲戎¶
<pb:KR1c0041_WYG_029-22b>¶
帥齊僖請妻之故次之以有女同車　舜華不足慕羨¶
彼苞栩集國爾雖忘家忠孝固並急故次之以鴇羽¶
栩棘與桑在野黍稷稻粱在田荷華游龍在隰扶蘇喬¶
松在山不憂靡盬之王事但期比肩有多賢故次之以¶
山有扶蘇　有如鄭祭仲是名狂狡童私従鄰國謀出¶
公復立公故次之以狡童　鄭人惡仲播于有衆誰能¶
唱義者蠢蠢欲俱動故次之以蘀兮　俱動苦綿力思¶
正于大國故次之以褰裳　褰裳與乗舟所遇深淺異¶
<pb:KR1c0041_WYG_029-23a>¶
褰裳可速涉乗舟須防墜故次之以二子乗舟　伋夀¶
爭死誠可哀衛朔得位従譛來驕而無禮安恃哉故次¶
之以芄蘭　朔也幼蘧蘧安能定婁豬故次之以牆有¶
茨　廧陰之㑹明日有傳牀第之言娣妾能宣故次之¶
以鶉之奔奔　淫風下滔盡喪其曹竊妻以逃故次之¶
以桑中　桑中葉有幽相従似穿窬折栁以樊圃猶可¶
息狂夫故次之以東方未明　未明而求衣求衣成何¶
事齊襄政無常毎作従禽戲故次之以盧令　獵有功¶
<pb:KR1c0041_WYG_029-23b>¶
狗亦有功人豈其謀國而無與親故次之以揚之水¶
篇名揚之水于今凡三見桓王崩之年鄭昭始言返安¶
得君子臣同心節不變故次之以風雨　風雨聽雞鳴¶
牝雞或無晨魯桓狥齊子爰以喪其身故次之以南山¶
　南山見雄狐東日映姝子鳥獸同羣爾故次之以東¶
方之日　齊魯共東方莊不報桓仇春秋書狩禚詩亦¶
刺射侯故次之以猗嗟　莊非桓之子文姜實莊母齊¶
人呼莊甥又譬之苗莠故次之以無田　魯莊亦已弁¶
<pb:KR1c0041_WYG_029-24a>¶
恣其母宣淫行人口似碑何獨無人心故次之以載驅¶
　宣淫未已再主齊昏齊侯之子平王之孫故次之以¶
何彼穠矣　齊桓娶于周又有如夫人衛姬不聽樂雞¶
鳴詩以陳故次之以雞鳴　當莊王之末桓霸未成春¶
秋始書荆執蔡侯獻舞又虜息君妻其夫人夫人生子¶
不言以死為殉故次之以大車　荆子服毳衣曲沃簒¶
侯服七命荆固蠻兮沃亦夷僖王寵沃斯失正故次之¶
以無衣七兮　僖傳莊及恵子頽作亂入王城歌儛享¶
<pb:KR1c0041_WYG_029-24b>¶
賓樂禍以傾故次之以君子陽陽　樂兮陽陽侜兮忉¶
忉當憂而樂死不可逃故次之以防有鵲巢　鵲巢鳩¶
居以夫為天河水清漣思予美人故次之以伐檀　魏¶
國困行役申生乗其隙克敵䜛言興嬖子方奪嫡故次¶
之以園有桃　申生能慕父宋襄能念母母出不可歸¶
兩地思依依故次之以河廣　宋在河南衛在河北衛¶
有狄人難求救婚姻國渡河以廬曹先賴宋之力故次¶
之以干旄　竿旄已入浚竿竹可釣淇淇浚不相及空¶
<pb:KR1c0041_WYG_029-25a>¶
勞衛女思故次之以竹竿　衛女維何許穆夫人因衛¶
大夫告難感往事懐辛故次之以載馳　自傷力小不¶
能救衛思控大邦維齊亦壻亦有曹邢可與共濟捄拯¶
焚溺孰如其鋭故次之以泉水　齊桓公新霸恤難扶¶
危戍漕遣無虧歸祭服重錦乗馬門材使衛不頽故次¶
之以有狐　衛警未謐鄭亦戒嚴髙克次河上而兒戲¶
以淹公子素憂棄師直指無嫌故次之以清人　清人¶
方在逐存亡未可卜有伯主畏簡書國絶而復續圖報¶
<pb:KR1c0041_WYG_029-25b>¶
百不足故次之以木𤓰　桓城楚丘封衛又與之繫馬¶
三百衛文新造邦衣大布兮冠大帛季年騋牝有三千¶
消殺倐然生羽翮故次之以定之方中　作室揆以日¶
聽言揆以理信䜛不灼理采苓山巔似故次之以采苓¶
　晉獻惑驪姬信䜛殺其子重耳乃出亡狐偃與終始¶
故次之以陟岵　狐偃服父訓委質不二心譬彼中閨¶
婦百嵗共枕衾故次之以葛生　晉獻嗜攻戰國人多¶
死亡天道好還骨肉相傷夷吾得晉國時在周襄王既¶
<pb:KR1c0041_WYG_029-26a>¶
不納羣公子又欲殺其兄祚以不長故次之以有杕¶
嗤夷吾無親踽踽瞏瞏卒見獲于秦靈臺未改館七年¶
孰為陳故次之以權輿　重耳避恵久居于外懷安齊¶
姜狐偃用懟謀于桑下醉以車載故次之以十畞之間¶
　遂行適曹乃覩蜉蝣故次之以蜉蝣　維共公為蜉¶
蝣蕞爾曹而三百人乗軒安能久存故次之以候人¶
候人主送迎重耳返自秦罃也身自送舅氏路車乗馬¶
列佩珍故次之以渭陽　重耳因秦得入國是為晉文¶
<pb:KR1c0041_WYG_029-26b>¶
公寺人披求見告以吕郤將焚宫遂釋斬袪怨等之于¶
飄風故次之以羔裘豹袪　怨可釋勞當報介推禄弗¶
及賢者將髙蹈表兹禮賢心將永以為好故次之以有¶
杕之杜　杕杜道左行者失庇晉文過曹莫為飲食遂¶
誅無禮以曹為首已復封曹乃頌徳厚故次之以鳲鳩¶
　過曹適鄭鄭亦不禮叔詹進諫當念兄弟及文定霸¶
問罪鄭疆詹紆國難時號忠良故次之以羔裘　晉禮¶
詹歸在魯僖三十年次年魯始郊史克頌以傳故次之¶
<pb:KR1c0041_WYG_029-27a>¶
以閟宫　僖行郊禘周公衰矣惟大飲烝為得古禮故¶
次之以有駜　駉駉有駜馬政大修齊戎田駑四種旁¶
逑故次之以駉　良馬馳逸足不借翰晨風愛馬良馬¶
至亦與好士同故次之以晨風　秦穆賤晨風固亦稱¶
好士如何輕用人子車殉三子故次之以交交黄鳥¶
黄鳥集于桑哀死斷人腸碩䑕食我黍何不徙逺方此¶
詩亦假託詭計招賢良叙在頃王世僅存此三章□次¶
之以碩䑕　下此有定王其世詩八篇晉人重卿族始¶
<pb:KR1c0041_WYG_029-27b>¶
立卿子田族行何纍纍紈袴或非賢試亦擬碩䑕奚以¶
解嘲焉故次之以汾沮洳　如陳夏徵舒亦陳之公族¶
母氏為君淫二卿並不速朝夕在株林株林觸人目故¶
次之以株林　朝従東門來夕従東門去仰慙啓明星¶
俯慙赤楊樹故次之以東門之楊　東門有楊抑又有¶
池麻紵與菅何揀擇為故次之以東門之池　姬身有¶
如池下流之所歸姬貌有如月深夜相因依徵舒窈糾¶
殺機動何不知機早自厞故次之以月出　靈公死矣¶
<pb:KR1c0041_WYG_029-28a>¶
孔儀徙矣夏姬㥋矣故次之以澤陂　澤蒲體恒柔丘¶
葛節恒濶求人恒如蒲待求恒如葛故次之以旄丘¶
處者賦旄丘出者賦式微衛不恤黎難黎君胡不歸故¶
次之以式微　繇來國勢微大率教化墜所以子産鄉¶
校不毁蔚為鄭名卿顯於景王世故次之以子衿　僑¶
重子衿教化以行載誦丰詩得女之貞勿謂事微式關¶
大閑聖人錄閨節維此及汎彼栢舟兩篇故次之以丰¶
　刪詩將終矣乃及敬王代孔子生斯時知命懷㤞憏¶
<pb:KR1c0041_WYG_029-28b>¶
狄泉古下都非天子所詣荀躒雖納王徘徊功亦細特¶
錄下泉詩以表王靈替棄置不復續世衰無足系因之¶
作春秋獲麟而掩袂　孟子歎詩亡學者須論世四始¶
其一端陋彼推五際維予生也晚樂道竊有志次第詩¶
篇章竊取大賢義託始于少康屬望中興意況復篤公¶
劉亦言遷都事周初遷日榮周末遷日顇東遷已卑陋¶
矧此東遷媿　抑余殿下泉别又有取爾晉韓皆武穆¶
何従韓受氏荀伯晉之臣余祖晉兄弟今幸遇明主達¶
<pb:KR1c0041_WYG_029-29a>¶
政乃可仕自公退食暇編摩不輟晷九侯山前余所居¶
元孫末裔族所起論世首少康序篇下泉止聖人立教¶
不忘先魯商有頌意如此千載而下有知詩經世本古¶
義為承學一家之言者余心亦快矣¶
　¶
　¶
　¶
　¶
<pb:KR1c0041_WYG_029-29b>¶
　¶
　¶
　¶
　¶
　¶
　¶
　¶
　詩經世本古義卷後¶
